<img align="right" width="256" height="50" src="image/logo.svg">

**Problemen met het scorebord?**<br />
Meldt dit via <materiaal@hagelandunited.be> .<br />

**Locatie TV**<br />
De TV bevindt zich in de opslagruimte van de cafetaria - gebruik de lift om deze naar beneden te vervoeren.<br />

**Installatie TV**<br />
De TV kan je best tegen de muur zetten ter hoogte van de middenlijn van het achterste veld.<br /> 
Dit laat toe om stroom te voorzien naar het scherm van het stopcontact naast de kooi van de school.<br />
**!!!** Druk op toets “AV” bovenaan de TV om het juiste kanaal te selecteren. **!!!**<br />
Wanneer je de TV aansluit op de stroom start het systeem automatisch op,<br />
na eventjes te wachten zie je het opstartscherm verschijnen.<br />
Zorg steeds voor een **fluitje** zodat je de nodige signalen kan geven indien de buzzer niet is gehoord.<br />

**Locatie bedieningspaneel**<br />
Bevindt zich in een blauwe koffer welke samen met de TV in de opslagruimte van de cafetaria staat.<br />

**Installatie bedieningspaneel**<br />
Wanneer je het bedieningspaneel aansluit op de stroom start deze op en maakt automatisch verbinding met de TV.<br />
Het LED-licht toont in welke modus het bedieningspaneel zich bevindt:
-  Paars: Verbinding maken met netwerk<br />
-  Cyaan: Verbonden met netwerk<br />
-  Groen: Verbonden met scorebord<br />
-  Blauw: Toets ingedrukt<br />
-  Rood: Geen verbinding<br />

**Opstartscherm**<br />
Op het opstartscherm van het scorebord, is het mogelijk om de standaard tijd van een periode in te stellen zodat het scorebord ook voor U8, U10 en tornooien gebruikt kan worden. Het aanpassen van de tijd kan gebeuren door “PERIOD -" en “PERIOD +" te gebruiken. Wanneer de tijd correct is ingesteld kan je naar de wedstrijd gaan door kort op “START - STOP” te drukken. (Keuzemogelijkheden van 1 minuut tot 12 minuten).<br />
Op de TV zal je nu het scorebord zien.<br />

**Wat indien het scorebord niet wordt getoond na drukken “START - STOP”?**<br />
Controleer of de LED groen kleurt op het bedieningspaneel. En blauw wanneer je de knop “START - STOP” indrukt.<br />
Indien dit niet werkt, kan je het bedieningspaneel opnieuw opstarten door de stroom van het bedieningspaneel opnieuw uit en in te schakelen. Indien dit geen oplossing biedt, dan kan de TV opnieuw worden opgestart.<br /> Wacht dan even tot het opstartscherm wordt weergegeven en sluit dan pas het bedieningspaneel aan.<br />

**Volgende functies worden ondersteund door het scorebord:**
-  Score van thuisploeg en bezoekers (SCORE - / +)<br />
-  Fouten van thuisploeg en bezoekers (FOUL - / +)<br />
-  Time-out van thuisploeg en bezoekers (TIME-OUT)<br />
-  Periode waarin we spelen (PERIOD - / +)<br />
-  Geluidssignaal (BUZZER)<br />
-  Tijd (START - STOP  &  RESET TIMER)<br />

**NIEUWE WEDSTRIJD?**<br />
Om het opstartscherm opnieuw weer te geven dien je naar periode 0 te gaan en op “RESET TIMER” te drukken.<br />
Alle gegevens worden gewist en je kan opnieuw de duur van de periodes aanpassen (zie Opstartscherm).<br />

**PAS OP**
- Wanneer je naar de volgende periode gaat worden de ploegfouten **automatisch** op 0 gezet,<br />
  buiten in extra time.<br />
- Wanneer je naar periode 3 gaat worden de time-outs op 0 gezet.<br />
- Wanneer je naar extra time gaat worden de time-outs elke periode op 0 gezet.<br />
- Wanneer je naar extra time gaat (wordt vanaf periode 5 weergegeven als “E”) en op “RESET TIMER” drukt wordt de tijd van de hoofdklok automatisch gehalveerd. (Enkel indien de tijd groter dan of gelijk aan 10 minuten is.)<br />
- In periode 1 & 2 kan je twee time-outs ingeven, in periode 3 & 4 kan je 3 time-outs ingeven.<br />
- Er wordt **geen** rekening gehouden met de laatste 2 minuten regel betreffende time-outs.<br />
- In extra time kan je per periode 1 time-out ingeven.<br />
- Je kan de hoofdklok ook terugzetten wanneer de tijd niet op 00:00 staat door op de knop “RESET TIMER” te drukken.<br />

**BEDIENING**<br />
Hou er rekening mee dat je de knoppen slechts zeer kort - maar kordaat - dient in te drukken.<br />
 -  GELE knop "RESET TIMER”:<br />
	Met deze knop kan je de hoofdklok terugzetten naar de normale duur van een periode.<br />
	Dit **MOET** je doen nadat je naar de volgende periode bent gegaan en voor je deze kan starten.<br />
 -  RODE knoppen “PERIOD +" en “PERIOD -":<br />
	Hiermee kan je naar de volgende periode gaan of terugkeren.<br />
	Time-outs en ploegfouten worden zoals door de regels bepaald al dan niet gereset.<br />
	Veranderen van de periode gaat de hoofdklok niet resetten om verkeerde manipulaties te vermijden.<br />
	Gebruik aansluitend de “RESET TIMER" knop indien je de tijd wilt resetten.<br />
 -  BLAUWE knop "BUZZER:<br />
    Hiermee activeer je het geluidssignaal (duur: 0.5 seconden).
 -  GROENE knop “START - STOP”:<br />
	Hiermee starten en stoppen we de hoofdklok. Bij het aflopen van de hoofdklok is een buzzer te horen.<br />
    **HOME / AWAY team:**<br />
 -  Knop “TIME-OUT”:<br />
	Hiermee wordt een time-out van de betreffende ploeg gestart.<br />
	Er zal een buzzer weerklinken 10 seconden voor aflopen en bij het aflopen van de time-out. <br />
	Ook wordt de time-out door een ster onder de score op het scorebord getoond.<br />
 -  Knop “FOUL +" en “FOUL -“:<br />
	De foutenlast voor de betreffende ploeg kan je met deze toetsen op elk moment aanpassen.<br />
	Bij 4 fouten wordt het cijfer automatisch rood.<br />
	Merk op dat bij het wisselen van de periode, de foutenlast terug op 0 wordt gezet, buiten in extra time.<br />
 -  Knop “SCORE +" en “SCORE -“:<br />
	Met deze toetsen kan je op elk moment de score van betreffende ploeg aanpassen.<br />

**Wat na beëindigen van de laatste wedstrijd?**<br />
De TV en het bedieningspaneel kan je gewoon loskoppelen van de stroom. <br />
De witte stroomkabel van de TV wordt terug in het TV-meubel gelegd.<br />
Het bedieningspaneel wordt (inclusief USB adapter) terug in de blauwe koffer geplaatst.<br />
De TV en het bedieningspaneel dienen samen in de opslagruimte van de cafetaria te worden geplaatst.<br />
Gebruik de lift om deze naar boven te vervoeren.