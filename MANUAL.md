
**Problemen met het scorebord?**<br />
Meldt dit via materiaal@hagelandunited.be .<br />
<br />
**BOUTERSEM**<br />
- **Locatie TV**:<br />
	De TV kan je vinden in de opslagruimte (achter het hoge ballenrek).<br />
<br />
- **Installatie TV**:<br />
	De TV kan je best tegen de muur zetten ter hoogte van de middenlijn van het achterste veld. Stroom dien je te voorzien naar het scherm vanuit de opslagruimte waar de grote basket torens staan.<br />
<br />
- **Locatie bedieningspaneel**:<br />
	Het bedieningspaneel zit in een bruine koffer met logo “Stramatel" welke zich in het onderste deel van de materiaalkast bevindt.<br />

**LUBBEEK**<br />
- **Locatie TV**:<br />
	De TV bevindt zich in de opslagruimte van de cafetaria - gebruik de lift om deze naar beneden te vervoeren.<br />
<br />
- **Installatie TV**:<br />
	De TV kan je best tegen de muur zetten ter hoogte van de middenlijn van het achterste veld. Dit laat toe om stroom te voorzien naar het scherm van het stopcontact naast de kooi van de school.<br />
	**!!!** Druk op toets “AV” bovenaan de TV om het juiste kanaal te selecteren.<br />
<br />
- **Locatie bedieningspaneel**:<br />
	Het bedieningspaneel zit in een blauwe koffer welke zich samen met de TV in de opslagruimte van de cafetaria bevindt.<br />

**OPSTART**<br />
Wanneer je de TV aansluit op de stroom start het systeem automatisch op, na eventjes te wachten zie je het opstartscherm verschijnen.<br />
<br />
Het kan zijn dat de buzzer van het scorebord niet luid genoeg is tijdens de wedstrijd. Zorg steeds voor een fluitje zodat je de nodige signalen kan geven indien de buzzer niet is gehoord.<br />
<br />
**Installatie bedieningspaneel**<br />
Wanneer je het bedieningspaneel aansluit op de stroom start deze op en probeert automatisch verbinding te maken met de TV.<br />
<br />
Het LED-licht toont in welke modus het bedieningspaneel zich bevindt:<br />
-  Paars: Verbinding maken met netwerk<br />
-  Cyaan: Verbonden met netwerk<br />
-  Groen: Verbonden met scorebord<br />
-  Blauw: Toets ingedrukt<br />
-  Rood: Geen verbinding<br />
<br />
<br />
<br />

**Opstartscherm**<br />
Op het opstartscherm van het scorebord, is het mogelijk om de standaard tijd van een periode in te stellen zodat het scorebord ook voor U8, U10 en tornooien gebruikt kan worden. Het aanpassen van de tijd kan gebeuren door “PERIOD -" en “PERIOD +" te gebruiken. Wanneer de tijd correct is ingesteld kan je naar de wedstrijd gaan door kort op “START - STOP” te drukken. (Keuzemogelijkheden van 1 minuut tot 12 minuten).<br />
Op de TV zal je nu het scorebord zien.<br />
<br />

**Wat indien het scorebord niet wordt getoond na drukken “START - STOP”?**<br />
Controleer of de LED groen kleurt op het bedieningspaneel. En blauw wanneer je de knop “START - STOP” kort indrukt.<br />
Indien dit niet werkt, kan je het bedieningspaneel opnieuw opstarten door de stroom van het bedieningspaneel opnieuw uit en in te schakelen. Indien dit geen oplossing biedt, dan kan de TV opnieuw worden opgestart en worden de eerder vermelde stappen opnieuw uitgevoerd.<br />
<br />
**Volgende functies zijn ondersteund door het scorebord:**<br />
-  Score van thuisploeg en bezoekers (SCORE - / +)<br />
-  Fouten van thuisploeg en bezoekers (FOUL - / +)<br />
-  Time-out van thuisploeg en bezoekers (TIME-OUT)<br />
-  Periode waarin we spelen (PERIOD - / +)<br />
-  Balbezit (POSSESSION)<br />
-  Tijd (START - STOP  &  RESET TIMER)<br />

**PAS OP**<br />
- Wanneer je naar de volgende periode gaat worden de ploegfouten **automatisch** op 0 gezet,<br />
  buiten in extra time.<br />
- Wanneer je naar de volgende periode gaat word het balbezit **NIET automatisch** aangepast,<br />
  dit dien je manueel te doen in overleg met de scheidsrechter.<br />
- Wanneer je naar periode 3 gaat worden de time-outs op 0 gezet.<br />
- Wanneer je naar extra time gaat worden de time-outs elke periode op 0 gezet.<br />
- In periode 1 & 2 kan je in totaal twee time-outs ingeven, in periode 3 & 4 kan je in totaal 3 time-outs ingeven.<br />
- Er wordt **geen** rekening gehouden met de laatste 2 minuten regel betreffende time-outs.<br />
- Wanneer je naar periode 5 gaat (wordt vanaf 5 weergegeven als “E”) en op “RESET TIMER” drukt wordt de tijd van de hoofdklok automatisch gehalveerd. (Enkel indien de tijd groter dan of gelijk aan 10 minuten is.)<br />
- In extra time kan je per periode 1 time-out ingeven.<br />
- Wanneer je de pijl voor balbezit activeert maar deze niet wenst te gebruiken is het enkel mogelijk deze te verwijderen door naar Periode 0 te gaan en op de knop “POSSESSION” te duwen. <br />
  Let wel: de time-outs en ploegfouten worden mogelijks op 0 geplaatst volgens bovenstaande regels.<br />
- Je kan de hoofdklok ook terugzetten wanneer de tijd niet op 00:00 staat door de knop “RESET TIMER” in te drukken.<br />

**NIEUWE WEDSTRIJD?**<br />
Indien je het opstartscherm opnieuw wenst weer te geven dien je naar periode 0 te gaan en op “RESET TIMER” te drukken.<br />
<br />
<br />
<br />
<br />
<br />
<br />
**BEDIENING**<br />
Hou er rekening mee dat je de knoppen slechts zeer kort dient in te drukken.<br />
 -  GELE knop "RESET TIMER”:<br />
	Met deze knop kan je de hoofdklok terugzetten naar de normale duur van een periode.<br />
	Dit **MOET** je doen nadat je naar de volgende periode bent gegaan en voor je deze kan starten.<br />
<br />
 -  RODE knoppen “PERIOD +" en “PERIOD -":<br />
	Hiermee kan je naar de volgende periode gaan of terugkeren. Veranderen van de periode gaat de hoofdklok niet resetten om verkeerde manipulaties te vermijden. Gebruik aansluitend de “RESET TIMER" knop indien je de tijd wilt resetten.<br />
<br />
 -  BLAUWE knop “POSSESSION”:<br />
	Hiermee wissel je de pijl om het balbezit aan te geven.<br />
<br />
 -  GROENE knop “START - STOP”:<br />
	Hiermee starten en stoppen we de hoofdklok. Bij het aflopen van de hoofdklok is een buzzer te horen.<br />
<br />
HOME / AWAY team:<br />
 -  Knop “TIME-OUT”:<br />
	Hiermee wordt een time-out van de betreffende ploeg gestart.<br />
<br />
	Er zal een buzzer weerklinken 10 seconden voor aflopen en bij het aflopen van de time-out. Ook wordt de time-out door een ster onder de score op het scorebord getoond.<br />
<br />
 -  Knop “FOUL +" en “FOUL -“:<br />
	De foutenlast voor de betreffende ploeg kan je met deze toetsen op elk moment aanpassen. Bij 4 fouten wordt het cijfer automatisch rood. Merk op dat bij het wisselen van de periode, de foutenlast terug op 0 wordt gezet.<br />
<br />
 -  Knop “SCORE +" en “SCORE -“:<br />
	Met deze toetsen kan je op elk moment de score van betreffende ploeg aanpassen.<br />
<br />
**Wat na beëindigen van de laatste wedstrijd?**<br />
De TV en het bedieningspaneel kan je gewoon loskoppelen van de stroom. De witte stroomkabel van de TV wordt terug in het TV-meubel gelegd.<br />
<br />
**BOUTERSEM**<br />
De TV wordt best met zijn scherm naar de muur in de opslagruimte gezet. Bij voorkeur achter de hoge ballenrek.<br />
<br />
Het bedieningspaneel wordt (met USB adapter) terug in de Stramatel koffer geplaatst en in het onderste deel van de materiaalkast geplaatst.<br />
<br />
**LUBBEEK**<br />
De TV dient terug in de opslagruimte van de cafetaria te worden geplaatst.<br />
<br />
Het bedieningspaneel wordt (met USB adapter) terug in de blauwe koffer geplaatst en wordt samen met de TV in de opslagruimte van de cafetaria geplaatst.